\section{Konfiguracija}

Skup fajlova koje će biti obrađene od strane kompajlera naziva se \textbf{kontekst kompilacije} (\textsl{compilation context}).
Mada je sva podešavanja moguće proslediti direktno kao argumente CLI aplikacije, obično se, radi preglednosti, za ovo koristi konfiguracioni fajl.
U pitanju je JSON5\footnote{Nadskup JSON specifikacije u kome se, između ostalog, dopuštaju viseći zarezi i komentari, a omeđivanje ključeva znacima navoda je opciono ukoliko ne sadrži karaktere koji bi doveli do dvosmislenosti; zbog ovoga dobija naziv \textquote{JSON za ljude}.} fajl za koji se očekuje da bude imenovan \code{tsconfig.json} i da se nalazi u korenom direktorijumu projekta.
Ukoliko to nije slučaj, putanja do konfiguracione datoteke se može proslediti kao argument opcije \code{-{}-project} (\code{-p}).

Za uključivanje i isključivanje datoteka iz projekta koriste se tri polja u konfiguracionoj datoteci: \code{files}, \code{include} i \code{exclude}.
Svi primaju niz stringova.
Ukoliko se ne navede nijedna od ove tri opcije, biće uključene sve \code{.ts} datoteke koje se nalaze u korenom direktorijumu i poddirektorijumima, rekurzivno.

Da bi se naznačilo da datoteka ne pripada projektu, potrebno je dodati je u niz \code{exclude}.
Pored putanja do datoteka, \code{exclude} opcija prepoznaje i imena direktorijuma i glob\footnote{Glob je string kojim se na koncizan i čitljiv način definiše skup datoteka i/ili direktorijuma; koristi specijalne simbole kao \code{*}, \code{**} i \code{?} da bi se zadale određene \textquote{komande}. Primeri: \code{*.txt}, \code{node\_modules/**/*}, \code{*.tsx?}.} šablone.

Slično, \code{include} opcija se koristi da bi se ograničio opseg projekta.
Takođe razume putanje do datoteka, direktorijuma i blobove.
Na primer, sve izvorne datoteke se često nalaze u direktorijumu \code{src}.
Opcija \code{files} je specifičnija od opcije \code{include} jer prima samo putanje do datoteka i uglavnom se koristi za manje projekte.

Ponašanje sistema tipa podatka i način na koji će Tajpskript generisati izlaznu datoteku ili datoteke definiše se u sklopu objekta \code{compilerOptions}.
Ovaj ključ prima objekat od preko osamdeset podešavanja.
U nastavku će biti iznesene samo najznačajnije. % TODO https://www.typescriptlang.org/docs/handbook/compiler-options.html[_Compiler Options_ sekciji dokumentacije Tajpskripta].

\subsection{Izbor ES verzije}

Osim što uvodi tipove podataka u Javaskript, Tajpskript služi i za izbor standarda koji aplikacija treba da podrži.
Kod je moguće pisati ne samo u tekućoj verziji standarda, već i koristiti predloge koji još uvek nisu ušli u standard.

Kako ne podržavaju svi brauzeri sve TC39 predloge, autor treba da odluči po kom standardu treba da bude napisan emitovan kod.
Ovo se određuje poljem \code{target}.

Najstariji podržani standard je \code{es3}, i ovo je podrazumevana vrednost za \code{target}.
Moguće je izabrati i konkretne standarde \code{es5}, \code{es2015}, \code{es2016}, \code{es2017} i \code{es2018}.
Ukoliko developer ne želi da se kod adaptira ni za jedan standard već da ostane u izvornom obliku (naravno, bez tipova), onda se koristi vrednost \code{esnext}; ovo znači da će izlazni kod sadržati Javaskript koji još uvek nije postao standard, pa postoji dobra šansa da kod bude nevalidan u nekim brauzerima.

\subsection{Moduli}

Da bi Tajpskript zadovoljio široke potrebe autor\=a (v. \cref{subsec:js-moduli}), podržava više načina da generiše module.
Opcija \code{module} prima jednu od sledećih vrednosti: \code{None}, \code{CommonJS}, \code{AMD}, \code{System}, \code{UMD}, i \code{ES2015}.

Ovo polje je usko povezano sa poljem \code{target}; \code{ES2015} je moguće koristiti samo ako je \code{target} podešeno na \code{es5} ili niže.
S druge strane, jedino ako se izabere \code{AMD} ili \code{System} je moguće definisati opciju \code{outFile} kojom se podešava ime fajla u kojem će se naći izlazni kod.

\subsection{Globalni tipovi}

Osim jezičkih konstrukcija, novi ES standardi u jezik uvode i nove globalne promenljive ili nove metode i svojstva nad postojećim prototipovima.
Da bi se Tajpskript kompajlirao bez greške i da bi pružio podršku u vidu tipova podataka za sve metode, autor mora da naglasi koje tipove ili koje grupe tipova želi da vidi globalno dostupne, odnosno za šta očekuje da postoji tokom izvršenja koda u okruženju za koje piše softver.

U ovu svrhu se opciji \code{lib} prosleđuje niz stringova.
Pored celih standarda (od \code{ES5} do \code{ES2018}), mogu se uključiti i \code{ESNext} (kojim se pokrivaju deklaracije za predloge koji još uvek nisu postali standard), \code{WebWorker} (deklaracije za pokretanje koda u okviru veb-vorkera), kao i određene deklaracije iz standard\=a pojedinačno: na primer, \code{ES2015.Core} (osnovni skup funkcionalnosti), \code{ES2015.Promise} (deklaracije za objekte tipa \code{Promise} iz 2015), \code{ES2016.Array.Include} (dodata metoda \code{include} nad prototipom globalnog objekta \code{Array}), \code{ES2018.Promise} (deklaracije za novi \code{Promise} gde je uključena metoda \code{finally}), itd.

\subsection{Emitovanje koda}

Sem izbora načina na koji se kod parsira i ciljne verzije standarda, moguće je definisati i \textit{šta} treba da se emituje.

Ukoliko je Tajpskript potrebno koristiti samo da bi se proverili da li su zadovoljeni tipovi podataka, postavlja se fleg \code{noEmit}; ovime kompilator neće generisati nijedan fajl ali će izvršiti sve provere nad kodom o tome da li bi se kompilacija završila uspešno ili ne.
Slično, fleg \code{emitDeclarationOnly} se koristi da bi se generisale samo \code{.d.ts} datoteke -- izlaz neće biti kod koji je moguće pokrenuti već će biti kod kojim je moguće obećati Tajpskriptu da postoji neki kod.
Ovaj način kompilacije se koristi kada se \code{.js} datoteke generišu od strane nekog eksternog alata kao što je Babel.

Ukoliko se u kodu koriste određene konstukcije koje nisu dostupne u Ekmaskript verziji koja je navedena u \code{target} opciji, Tajpskript može emitovati neke pomoćne funkcije kojim premošćava njihov nedostatak, a koje imaju isti ili dovoljno sličan efekat na kod kao konstrukcija iz novog standarda koju developer koristi u kodu.
Na primer, definisanje klase koja nasleđuje neku drugu klasu koristi ključne reči \code{class} i \code{extend}, ali ES5 ne podržava nijednu od njih.
Iako je klasu lako imitirati funkcijom, nasleđivanje nije tako trivijalno, pa kompilator dodaje pomoćnu funkciju \code{\_\_extends} koja prima dva argumenta: izvedenu i osnovnu klasu.
Slično, ukoliko se koriste generatorske funkcije, umeće se pomoćna funkcija \code{\_\_generator}, a ukoliko se koriste ključne reči \code{async} i \code{await} onda se pored \code{\_\_generator} umeće i \code{\_\_awaiter}.

Potencijalni problem leži u tome što se ove funkcije, ukoliko se koriste, definišu u svakom fajlu ponaosob.
Nad velikim projektima ovo može da bude puno bespotrebno ponovljenog koda.
Zato je uz verziju 1.5 dodat je fleg \code{noEmitHelpers}.
Kada je ova opcija uključena, Tajpskript i dalje generiše \textit{pozive} ovih pomoćnih funkcija, ali ne i njih same.

Međutim, sada je na developeru da definiše ove pomoćne funkcije -- Tajpskript podrazumeva da su globalno definisane.
Kako developer ne bi morao ručno da ih definiše, a kako ne bi bile ni generisane u svakoj datoteci, u verziji 2.1 dolazi fleg \code{importHelpers} sa kojim će generisani kod importovati potrebne module iz biblioteke \code{tslib}.
Ova biblioteka je dostupna na npm repozitorijumu i dovoljno je da je developer instalira u projekat kao zavinost da bi generisani kod radio.

Greške prilikom kompilacije Tajpskript koda se mogu svrstati u dve grupe.
Jedna su greške zbog kojih ni Javaskript ne bi bio sintaksno ispravan, i zbog njih se kompilacija uvek obustavlja neuspešno, bez emitovanja datoteka.
Drugu grupu čine semantičke greške u vidu nelegalnih operacija u vezi s tipovima podataka -- iako je dodela stringa broju nemoguća, ovo je moguće kompajliarti u validan Javaskript.
Postavkom flega \code{noEmitOnError}, ponašanje prilikom nailaska na drugi tip greške se može promeniti, tj. moguće je zabraniti da se emituju \code{.js} datoteke sve dok ima bilo kakvih grešaka u \code{.ts} kodu.
Ova opcija se obično ostavlja isključena prilikom migracije sa Javaskript projekta na Tajpskript, ali i prilikom developmenta -- nekada je korisno da se pokrene kod iako nije u potpunosti ispravan, kako bi se nešto brzo testiralo.

\subsection{Lintanje koda}

Iako za to postoji poseban alat pod nazivom \code{tslint}, i sam Tajpskript kompajler nudi neka osnovna podešavanja u vezi s lintanjem koda.
Na primer, ukoliko se uključi fleg \code{noFallthroughCasesInSwitch}, kompilator će prijaviti grešku ukoliko naiđe na \code{case} segment koji se pretapa u sledeći (odnosno ne završava se sa \code{break}, \code{return} ili \code{throw}).

Flegovi \code{noUnusedLocals} i \code{noUnusedParameters} služe da bi autor koda bio obavešten o tome da postoje definicije lokalnih promenljivih ili konstanti, odnosno parametara funkcije, a da su one neiskorišćene u ostatku koda.
Ovakve pojave obično znače da postoji logička greška u kodu ili da postoji zaostatak iz neke ranije verzije koda.

\subsection{Strogi režim}

Kao što je već rečeno, Tajpskript je nadskup Javaskripta i zamišljen je tako da migracija sa Javaskripta bude izuzetno jednostavna.
Međutim, za projekte koji se otpočetka pišu u Tajpskriptu (ili za projekte koji su u potpunosti migrirani), često se javlja potreba za strožim proveravama.

Na primer, u slučaju da kompilator ne može da zaključi o kom je tipu reč, automatski mu se dodeljuje univerzalni tip \code{any}.
Ovakvo ponašanje je korisno prilikom migracije, ali zapravo može dovesti do greške prilikom izvršenja koda ukoliko se autor nije postarao da vodi računa o tipu takvog simbola.
Kako bi se ovakve situacije izbegle, koristi se fleg \code{noImplicitAny}.

Postoji čitav skup opcija sličnih ovoj: \code{no\-Implicit\-Any}, \code{no\-Implicit\-This}, \code{always\-Strict}, \code{strict\-Null\-Checks}, \code{strict\-Function\-Types} i \code{strict\-Property\-Initiali\-zation}.
Navedena lista je vezana za verziju 3.0, ali se može promeniti u budućim verzijama.
Kako autor koji želi da provera tipova bude što stroža ne bi morao da prilikom svakog ažuriranja verzije Tajpskripta vodi računa o tome da istraži novododata podešavanja i uključi nove flegove, postoji omni-opcija \code{strict} kojom se uključuju svi flegovi koji se tiču strogog režima.
